<?xml version="1.0" encoding="utf-8"?>
<feed xmlns="http://www.w3.org/2005/Atom">
 
 <title>مشاوره آماری</title>
 <link href="amary.ir/" rel="self"/>
 <link href="amary.ir"/>
 <updated>2015-01-05T21:57:35+03:30</updated>
 <id>amary.ir</id>
 <author>
   <name>مشاور آماری</name>
   <email>tamas.amary@gmail.com</email>
 </author>

 
 <entry>
   <title>محاسبه حجم نمونه</title>
   <link href="amary.ir/sample-size/"/>
   <updated>2014-12-20T00:00:00+03:30</updated>
   <id>amary.ir/sample-size</id>
   <content type="html">&lt;p&gt;برای تحقیق خود به چه تعداد پاسخگو نیاز دارید؟ محاسبه حجم نمونه یک چالش همیشگی برای پژوهشگران بوده است. واضح است که یک نمونه‌ی بزرگ می‌تواند به نتایج دقیق‌تر بیانجامد، ولی افزایش حجم نمونه معمولاً هزینه‌بر است.&lt;/p&gt;

&lt;p&gt;با استفاده از روش‌های آماری می‌توان تا حد زیادی نسبت به محاسبه حجم نمونه کافی با در نظر گرفتن سطح اطمینان مشخص، مطمئن بود. قبل از محاسبه حجم نمونه باید چند شاخص را درباره جامعه هدف و نمونه خود تعیین کنید.&lt;/p&gt;

&lt;p&gt;1- حجم جامعه (N): تعداد کل افرادی که در حیطه موضوع تحقیق شما قرار دارند، چقدر است؟ برای مثال، اگر مایلید درباره کارمندان بانکهای تهران بدانید، حجم جامعه عبارت است از: تعداد کل کارمندان بانک‌های تهران. اگر درباره این تعداد اطلاعات کافی ندارید، نگران نباشید. معمولاً اطلاعات مربوط به جامعه نامعلوم یا تقریبی هستند.&lt;/p&gt;

&lt;p&gt;2- حاشیه‌ی خطا (بازه اطمینان) (d): هیچ نمونه‌ای ایده‌آل نیست، بنابراین باید تصمیم بگیرید که چه میزان خطا دراندازه‌گیری شاخص مورد نظر شما مجاز است. در حقیقت بازه اطمینان تعیین می‌کند که مقدار بالاتر یا پایین‌تر بودن میانگین نمونه‌ای از میانگین جامعه تا چه اندازه برای شما قابل اغماض است؟ معمولاً در گزارشات، برآوردهای نمونه‌ای را با ذکر یک بازه اطمینان ارائه می‌دهند. برای مثال: «68 درصد از رأی دهندگان به لایحه دولت اعتراض دارند، با حاشیه‌ی خطای %5-/+.»&lt;/p&gt;

&lt;p&gt;3- سطح اطمینان: میزان اطمینان مورد نظر شما از قرار گرفتن میانگین واقعی در بازه اطمینان چقدر باشد؟ سطوح اطمینان رایج عبارتند از: 90% اطمینان، 95% اطمینان و 99% اطمینان.&lt;/p&gt;

&lt;p&gt;4- عامل چهارم مربوط به تغییرات پیش‌بینی شده در پاسخ‌هاست. اگر از نمونه برای تخمین میانگین جامعه استفاده می‌کنید باید بدانید پراکندگی مورد انتظار شما در پاسخ‌ها چقدر است؟ این نوع اطلاعات معمولاً از تحقیقات قبلی حاصل می‌شود. اگر در این زمینه اطلاعاتی در دست ندارید، بهتر است از 0.5 استفاده کنید. این مقدار تضمین می‌کند که نمونه شما به اندازه کافی بزرگ باشد. و اما اگر بخواهید از نمونه برای تخمین یک نسبت (p) در جامعه استفاده کنید باید پیش برآوردی از این نسبت را استفاده کنید، در این مورد نیز بهترین و محافظه‌کارترین انتخاب، مقدار 0.5 است.&lt;/p&gt;

&lt;p&gt;سطح اطمینان شما با یک Z-score در نظر گرفته می‌شود که مقداری ثابت برای استفاده در فرمول حجم نمونه است. مقادیر Z-score برای سطوح اطمینان رایج عبارتند از:&lt;/p&gt;

&lt;div class=&quot;latin&quot;&gt;
  &lt;ul&gt;
    &lt;li&gt;90% – Z Score = 1.645&lt;/li&gt;
    &lt;li&gt;95% – Z Score = 1.96&lt;/li&gt;
    &lt;li&gt;99% – Z Score = 2.326&lt;/li&gt;
  &lt;/ul&gt;
&lt;/div&gt;

&lt;p&gt;حال می‌توانید با جایگذاری مقادیر شاخص‌های بالا در فرمول زیر، حجم نمونه‌ی مورد نیاز خود را محاسبه کنید:&lt;/p&gt;

&lt;p&gt;حجم نمونه‌ی مورد نیاز برای برآورد میانگین جامعه:&lt;/p&gt;

&lt;div class=&quot;center&quot;&gt;
  &lt;p&gt;&lt;img src=&quot;../assets/images/sample-size/sample_size_1.gif&quot; alt=&quot;&quot; /&gt;&lt;/p&gt;
&lt;/div&gt;

&lt;p&gt;حجم نمونه‌ی مورد نیاز برای برآورد نسبت جامعه:&lt;/p&gt;

&lt;div class=&quot;center&quot;&gt;
  &lt;p&gt;&lt;img src=&quot;../assets/images/sample-size/sample_size_2.gif&quot; alt=&quot;&quot; /&gt;&lt;/p&gt;
&lt;/div&gt;

&lt;p&gt;برای مثال، اگر بخواهیم با اطمینان 95%، انحراف استاندارد 0.5 و حاشیه‌ی خطای 5%-/+ حجم نمونه را تعیین کنیم، داریم:&lt;/p&gt;

&lt;div class=&quot;center&quot;&gt;
  &lt;p&gt;&lt;img src=&quot;../assets/images/sample-size/sample_size_3.gif&quot; alt=&quot;&quot; /&gt;&lt;/p&gt;
&lt;/div&gt;

&lt;p&gt;بنابراین، حجم نمونه برابر 385 محاسبه شد.&lt;/p&gt;

&lt;p&gt;فرمول‌های بالا برای حالتی که حجم جامعه نامعلوم یا خیلی زیاد باشد، استفاده می‌شود. اگر حجم جامعه (N) مشخص باشد، می‌توان از فرمول زیر برای تعیین حجم نمونه استفاده کرد:&lt;/p&gt;

&lt;p&gt;حجم نمونه لازم برای برآورد میانگین وقتی حجم جامعه (N) مشخص باشد:&lt;/p&gt;

&lt;div class=&quot;center&quot;&gt;
  &lt;p&gt;&lt;img src=&quot;../assets/images/sample-size/sample_size_4.png&quot; alt=&quot;&quot; /&gt;&lt;/p&gt;
&lt;/div&gt;

&lt;p&gt;حجم نمونه لازم برای برآورد نسبت وقتی حجم جامعه (N) مشخص باشد:&lt;/p&gt;

&lt;div class=&quot;center&quot;&gt;
  &lt;p&gt;&lt;img src=&quot;../assets/images/sample-size/sample_size_5.png&quot; alt=&quot;&quot; /&gt;&lt;/p&gt;
&lt;/div&gt;

&lt;p&gt;اگر فکر می‌کنید که حجم نمونه‌ی محاسبه شده خیلی زیاد است، می‌توانید به آرامی سطح اطمینان را کاهش یا حاشیه‌ی خطا را افزایش دهید. البته با این‌ کار، شانس بروز خطا در نمونه‌گیری افزایش می‌یابد ولی به هر حال، حجم نمونه‌ی مورد نیاز به طور چشمگیری کاهش می‌یابد.&lt;/p&gt;

&lt;p&gt;توجه: در فرمول‌های بالا معمولاً چون از قبل اطلاعاتی درباره توزیع پاسخ‌ها در دست نیست، به جای مقادیر s و p از 0.5 که محافظه کارترین مفدار است، استفاده می‌شود.&lt;/p&gt;

&lt;p&gt;اگر برای تعیین حجم نمونه‌ی مورد نیاز خود نیاز به اطلاعات بیشتری دارید، می‌توانید با ما تماس بگیرید و از مشاوره ما در این زمینه به صورت رایگان بهره ببرید.&lt;/p&gt;
</content>
 </entry>
 
 <entry>
   <title>نکاتی برای استفاده بهتر از مقیاس لیکرت</title>
   <link href="amary.ir/likert/"/>
   <updated>2014-12-10T00:00:00+03:30</updated>
   <id>amary.ir/likert</id>
   <content type="html">&lt;p&gt;مقیاس لیکرت یکی از مقیاس‌های رایج رتبه بندی است که  کاربرد زیادی در تحقیقات و نظرسنجی‌ها دارد. میزان رضایت مشتریان یک فروشگاه یا میزان آشنایی والدین با بازی‌های رایانه‌ای، مثال‌هایی از کاربرد مقیاس لیکرت هستند.&lt;/p&gt;

&lt;p&gt;اگر به دنبال سنجش نگرش یا رفتار افراد هستید، مقیاس لیکرت یکی از قابل اعتمادترین روش‌های مورد استفاده است. اندازه‌گیری رفتار و نگرش‌ها در مقیاس لیکرت با استفاده از پاسخ‌های چندگزینه‌ای که از یک حد پایین تا حد بالا (برای مثال، کاملاً مخالفم تا کاملاً موافقم) ارزش ‌گذاری می‌شوند، صورت می‌گیرد. برخلاف سؤالات ساده “بله / خیر”، مقیاس لیکرت به شما امکان آشکارسازی درجه نظرات را دارد و این امر به ویژه برای موضوعات حساس و چالش برانگیز می‌تواند مفید باشد به علاوه در اختیار داشتن دامنه‌ای از پاسخ‌ها به شما امکان درک بهتر گرایش‌ها را می‌دهد.&lt;/p&gt;

&lt;p&gt;در نظر گرفتن موارد زیر قبل از طراحی پرسشنامه می‌تواند به بهبود تحقیق کمک کند:&lt;/p&gt;

&lt;p&gt;&lt;strong&gt;برچسب گذاری کنید:&lt;/strong&gt; ثابت شده است که مقیاس‌های عددی، برای مثال سؤالات رتبه‌بندی که با پاسخ‌های 1 تا 5  مشخص می‌شوند، پاسخ‌دهندگان را دچار سردرگمی می‌کنند، چون ممکن است آنها بلافاصله متوجه نشوند که کدام حد مقیاس به پاسخ مثبت یا منفی متمایل است. بنابراین از کلمات برای برچسب گذاری مقیاس‌ها استفاده کنید (مانند طیف “اصلاً” تا “کاملاً”).&lt;/p&gt;

&lt;p&gt;&lt;strong&gt;مقیاس، تک قطبی باشد:&lt;/strong&gt; تا آنجایی که ممکن است، از یک مقیاس “تک قطبی” با دامنه‌ای از “کاملاً” تا “اصلاً” به جای کاملاً یک مورد تا کاملاً موردی دیگر استفاده کنید. برای مثال، بهتر است از مقیاسی به صورت “کاملاً شجاع هستم” تا “اصلاً شجاع نیستم” به جای مقیاسی به صورت “کاملاً شجاع هستم” تا “کاملاً خجالتی هستم” استفاده کنید. چرا؟ چون افراد درباره مقیاس‌های تک قطبی، راحت‌تر فکر می‌کنند و شما می‌توانید مطمئن باشید یک حد مقیاس متناظر با مخالف حد دیگر است.&lt;/p&gt;

&lt;p&gt;&lt;strong&gt;تعداد پاسخ‌ها فرد باشد:&lt;/strong&gt; مقیاس‌هایی که تعداد گزینه‌های آنها عددی فرد است (1 – 7، یا 0 – 4)، یک نقطه وسط دارند. چه تعداد گزینه به افراد پیشنهاد می‌کنید؟ پژوهش‌ها نشان داده‌اند که پاسخ دهندگان برای تعیین نظرشان در مقیاس‌هایی با بیشتر از 7 گزینه مشکل دارند. به این معنی که اگر سؤالات شما بیشتر از 7 گزینه پاسخ داشته باشند، احتمال اینکه پاسخ دهندگان گزینه‌ای را به تصادف انتخاب کنند، زیاد است. این امر می‌تواند صحت داده‌های شما را مخدوش کند. عدد جادویی کدام است؟ روش شناسان،  مقیاس پنج تایی برای طیف تک قطبی و مقیاس هفت تایی برای طیف دو قطبی را توصیه می‌کنند.&lt;/p&gt;

&lt;p&gt;&lt;strong&gt;مقیاس، پیوسته باشد:&lt;/strong&gt; فاصله گزینه‌های پاسخ در یک مقیاس باید یکسان باشد. در واقع وقتی از کلمات به جای اعداد استفاده می‌شود، باید این نکته مد نظر قرار بگیرد که فاصله عددی نقاط مقیاس با فاصله معنایی منطبق باشد. این امر باعث کاهش ابهام در مقیاس گذاری می‌شود.&lt;/p&gt;

&lt;p&gt;&lt;strong&gt;طیف پاسخ‌ها کامل باشد:&lt;/strong&gt; مقیاس‌ها باید زنجیره کاملی از پاسخ‌ها را در برگیرد. برای مثال، اگر در یک سؤال پرسیده شود که قهوه شما تا چه اندازه داغ بوده و محدوده پاسخ‌ها از “خیلی داغ” تا “کمی داغ” باشد، پاسخ دهندگانی که فکر می‌کنند قهوه‌شان اصلاً داغ نبوده، نمی‌دانند چه گزینه‌ای را باید انتخاب کنند. نمونه این اشتباه در سؤالات نظرسنجی صدا و سیما زیاد دیده می‌شود: نظر شما در مورد فیلم سینمایی در حال پخش چیست؟ 1- خیلی خوب 2- خوب 3- متوسط (!)&lt;/p&gt;

&lt;p&gt;&lt;strong&gt;جملات، پرسشی باشد:&lt;/strong&gt; تا آنجایی که ممکن است، به جای اندازه‌ گیری موافقت با یک عبارت، سؤال بپرسید. از مقیاس‌های “موافقت / مخالفت” پرهیز کنید، چون ممکن است باعث ایجاد نوعی اریبی در پاسخ‌ها شود. این بدین معنی است که بیشتر پاسخ دهندگان با عبارات موافقت می‌کنند بدون اینکه متوجه باشند آن عبارت درباره چیست  و کمتر سؤال را با دقت می‌خوانند.&lt;/p&gt;
</content>
 </entry>
 
 
</feed>
